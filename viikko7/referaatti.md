Referaatti Kenny Heinosen kandidaattityöstä "Ohjelmistoala ja ryhmätyöskentely"

Tutkielma käsittelee ryhmätyöskentelyä ketterien menetelmien mukaan, persoonallisuuden vaikutusta ryhmätyöhön sekä 
ryhmätyötaitojen parantamista.

Ketterät menetelmät, kuten Scrum tarjoavat omat ohjeistukset työn tekemiseen ryhmissä. Ketterät menetelmät keskittyvät 
itseorganisointiin tiimeissä. Extreme Programming suosii kasvokkain tapahtuvaa kommunikointia. Pariohjelmointi on myös 
siihen kuuluva yleinen käytänne. Se vähentää käytänteiden sivuuttamista, mikä parantaa tutkitusti koodin laatua ja edistää 
oppimista, parien toimien ja ideoiden ratkaisuja yhdessä. Se tekee myös työstä tehokkaampaa parantamalla keskittymiskykyä 
ja kommunikaatiota. XP painottaa myös asiakkaan kanssa kommunikointia, jotta ohjelma pysyy asiakkaan tarpeiden mukaisena.
Myös Scrum painottaa yhteistyön tärkeyttä työskentelyssä sekä asiakkaan kanssa usein tapaamista. Scrumin mukaan tiimit 
ovat monitaitoisia ja itseorganisoituvia, mikä korostaa tiimin yhteistyötä. Scrumissa tiimit tapaavat usein keskustelemaan 
työn kulusta yhdessä esimerkiksi sprintin suunnittelupalaverissa ja jokapäiväisessä daily scrumissa. Tiimit käyvät myös 
läpi toimintaansa sprintin aikana retrospektiivissä, mikä parantaa heidän työprosessiaan. Scrum master pitää huolen siitä, 
että tiimi saa työskennellä rauhassa ja, että he noudattavat käytänteitä.

Henkilöiden persoonallisuudet vaikuttavat ryhmätyöskentelyyn. Eri persoonallisuustyypit tuovat erilaisia näkökulmia sekä 
vaikuttavat minkälaisissa tehtävissä he ovat parhaita. Se voi myös vaikuttaa siihen, kuinka mukavaa heidän kanssaan 
työskentely on. Tutkimusten mukaan haluttuja piirteitä hyvissä ohjelmistokehittäjissä on: joustavuus & mukautuvuus, hyvät 
kommunikointitaidot, älykkyys sekä mukavuus. Huonoja piirteitä ohjelmistokehittäjissä taas on: heikko osaaminen ja huonot 
kommunikointitaidot, kuten ongelmien jättäminen raportoimatta, itsepäisyys, toisten epäkunnioittaminen sekä haluttomuus 
kuunnella muiden ideoita. Vaatimusmäärittelyyn soveltuu parhaiten ektrovertit (E) ja tuntevat (F) henkilöt, jotka ymmärtävät 
asiakkaan tarpeet ja kommunikoivat heidän kanssaan parhaiten. Koska suunnittelu on tutkivaa työtä, siihen parhaiten 
soveltuvat ohjelmistokehittäjät ovat ajattelevia (T). Myös intuitivuus (N) on tähän hyvä piirre. Ajattelevat (T) henkilöt 
sopivat hyvin myös toteutusvaiheeseen, sen loogisuuden takia. Tosiasialliset (S) henkilöt taas ovat hyviä yksityiskohdissa.
Introvertit (I) sopivat yleensä hyvin ohjelmoijiksi, työn itsenäisyyden takia. Testaus tarvitsee tosiasiallista (S) ja 
järjestelmällistä (J) henkilöä. Ohjelman ylläpitoon soveltuu tosiasialliset (S) ja spontaanit (P) henkilöt. Ohjelmistokehitys
tarvitsee kaikkia persoonallisuustyyppejä ainakin yhdessä kehityksen vaiheessa ja eri tyypit soveltuvat eri tehtäviin paremmin.

Ryhmätyötaidot eivät ole synnynnäinen ominaisuus, vaan niitä voi kehittää. Ryhmätyöskentelyyn rohkaisemiseen on eri menetelmiä, 
kuten vuorovaikutteinenluokkahuone, tarkkailija-kommunikoija-rakentaja ja "Mine/Ours"-strategia. Kommunikointia ja ryhmätaitoja 
oppimista varten on myös eri tapoja, kuten projektioppiminen, Rocking The Boat (RTB) ja suojattu kanamuna. Projektioppimisessa 
tehdään yhdessä projekti, minkä tekemisen ohessa oppii yhteistyötaitoja. RTB menetelmässä muodostetaan tahalleen ryhmä, jossa 
on eri osallistumisen tason henkilöitä, mikä hyvin todennäköisesti luo ongelmia työskentelyssä. Tämä pakottaa opettelemaan 
konfliktien purkamista. Suojattu kananmuna menetelmässä ryhmän pitää parissa tunnissa kehittää tapa suojata kananmunaa 
pudottaessa sen korkealta maahan. Menetelmälle olennaista on myös raportin kirjoittaminen ongelmanratkaisuprosessista. 
Kaikissa näissä tekniikoissa on ideana ratkaista jonkinlainen projekti yhdessä.

